# अबोली

मी वैशाली आणि माझी बहिण गौरी आम्ही दोघी जुळ्या बहिणी. पण मी मुकी .हो नंतर माझ हेच नाव पडल.अस म्हणतात कि   जुळ्यां मधे  एक चांगला असतो आणि दुसरा दुर्बल असतो. मी दुसऱ्या त होती. माझी बहिण एकदम नाँर्मल होती आणि मी मुकी होते.पण देवाने मला सौंदर्याची देणगी दिली होती.मी खूप सुंदर होते.

समजायला लागल्या पासून एक गोष्ट जाणवायला लागली कि आपला आवाज वेगळा आहे.मी बोललेल कोणालाच समजत नाही .मग हळूहळू कळल कि मी पूर्णपणे मुकी नव्हते आणि  मुख्य म्हणजे मला ऐकू सगळ यायच.पण मी बोललेल लोकांना कळायच नाही कारण नुसताच आवाज निघायचा घशातून. बाकी काही नाही. लहानपणी मी खूप चिडचिड करायचे. हातपाय आपटायचे.रडायचे पण.आई खूप समजवायची.

ऐकू येत असल्यामुळे एक फायदा झाला कि मी गौरी सोबत regular school मधे गेली.12 वी झाली आणि आईने मला टेलरिंग चा कोर्स दिला.मी खूप छान ड्रेसेस शिवायची.काही समजल नाही कि मी येणाऱ्या मुलींना लिहून विचारायची कि त्यांना कशी फँशन हवी आहे ते.आईने  मला sign language पण शिकवली आणि मला माझा आवाज मिळाला.माझ्या दूकानात येणारे बरेचसे लोक माझ्यासारखेच होते. मी त्याच्याशी sign language मधून संभाषण करायची.आई मदतीला असायची च.    

एकदा मात्र एक मुलगा माझ्या दुकानात आला .गाँगल लावून एखाद्या हीरोसारखा.मी त्याला नेहमी प्रमाणे हातवारे करून सांगायचा प्रयत्न केला कि माझ दुकान  हे फक्त बायकांसाठी आहे. पण तो काही बाहेर जातच नव्हता .मी नकळत ओरडले तसा तो मला विचारायला लागला  "काय झाल,काही मदत हवी आहे का ?आणि मी एकदम चमकलेच कारण तो आंधळा होता. त्यामुळे मी केलेल्या खाणाखुणा त्याला दिसत नव्हत्या. पण मी ओरडल्यावर त्याला ऐकू आल .पण मला कुठे  बोलता येत होत ?आली का पंचाईत? आणि नेमकी आई पण नव्हती. पण तेवढ्यात एक माणूस आला तस मी त्यांना बोर्ड दाखवला कि हे लेडिज शाँप आहे. तस त्या काकानी त्याला ते सांगितले आणि ते  दोघे बाहेर पडले.
जातांना तो मुलगा  sorry  म्हणायला विसरला नाही. इतका छान मुलगा आणि अस !! त्या दिवशी मला समजल कि मी किती श्रीमंत आहे ते.खर तर दुसऱ्याच्या दु:खात आपल सुख कधीच मानू नये पण आज मला देवाने कितीतरी गोष्टी दिल्या आहेत याची मला जाणीव झाली होती.

कोणत्या समारंभात गेली कि मला बघून  बरेच लोक माझ्या शी बोलायचा प्रयत्न करायचे पण  मी मुकी आहे हे कळल कि अरेरे !! हो का ,देव पण काय दूष्टपणा करतो न !!इतकी सुंदर मुलगी पण मुकी !!वगैरे वगैरे बोलून तिथून सटकायचे.त्याचा आई-बाबांना खूप त्रास व्हायचा. मग मीच कोणत्या समारंभात गेले कि जोरात ओरडून आईला हाक मारायची जेणेकरून लोकांना कळाव कि मी मुकी आहे ते आणि माझ्या तोंडून इतका विचीत्र आवाज निघायचा कि बस! पण त्यामुळे आईचा मनस्ताप मात्र कमी झाला.

एकदा मी अशाच एका लग्नाला गेले होते .माझा आवाज ऐकून एक काका तिथे आले.आई शी काहीतरी बोलले आणि निघून गेले.घरी आल्यावर आईकडून कळल कि ते  एक फार मोठे वैद्य आहेत आणि त्यांच्या मते माझा आवाज नीट होऊ शकतो. मला आईच्या आशावादी व्रुत्ती च नेहमीच कौतुक वाटत. पण आम्ही कधीच तिला नाही म्हणत नाही. त्यामुळे सकाळी उठून आम्ही वैद्यांकडे गेलो.पण हे प्रकरण जरा वेगळच होत.कुठेतरी विश्वास वाटला कि आपण बरे होणार आणि 3/4महिन्यानी माझा आवाज जो भसाडा होता तो थोडा नाँर्मल ला आला होता. बाबांनी आणि गौरी नी मला आता ओरडायची परवानगी दिली होती.पण खरंच सांगते मी आता एक एक शब्द सावकाश  बोलू शकत  होते आणि एवढच मी बोलू शकेल हे त्या वैद्यानी आम्हाला सांगितले होते.उगीचच खूप आशा नव्हती  दाखवली. अर्थात माझ्यासाठी हे ही नसे थोडके. मी ज्या दिवशी आई म्हणाले तो दिवस आमच्या चौघांसाठी अविस्मरणीय दिवस  होता. 

आम्ही सगळे खुश  होतो. मध्यतंरी गौरी च लग्न झाल.ती सुखात आहे.आई आता माझ्या लग्नाच्या मागे लागली होती पण ती गोष्ट किती कठिण आहे हे तिला लवकरच कळून चुकल.

मी आता माझ बुटीक काढल होत आणि ते छान चालत होत.मी माझ्या पायावर उभी होती.

आज खूपच ऊन होत त्यामुळे दुकानात गर्दी जरा कमी होती. तितक्याच एक गाँगल घातलेला  हीरो आत आला तशी मी जोरात ओरडले ।तू! तो तोच होता. त्यानी लगेच विचारल काय झालं?का ओरडलात तुम्ही?तशी मी त्याच्या जवळ गेले. त्याला काय हव ते विचारल.आज माझा आनंद शब्दातीत होता. मला आज एक एक शब्द बोलतांना खूप आनंद होत होता. Love at first sight .त्या दिवशीच मी या माणसाच्या प्रेमात पडले होते .पण संवाद कसा होणार हा प्रश्न होता. पण आता मी थोडीफार बोलू शकत होती. आणि आता माझ्यात आईची आशावादी व्रुत्ती शिरली होती आणि मी पद्धतशिरपणे माझ्या भविष्याकडे वाटचाल सुरु केली होती.

लेखन : वर्षा फाटक ,औंध, पुणे.
