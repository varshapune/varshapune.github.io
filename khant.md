# खंत

आज परत दादासाहेब जोरजोरात ओरडायला लागले. तशा यमुनाबाई पटकन धावत आल्या.

अहो काय झालं?

अग कुठे होतीस तू?बस इथे.

काम कोण करणार?उगाच नका हो बोलवत जाऊ.मी पण थकते आता.70री उलटली माझी पण.

बर बाई नाही बोलवत.अस म्हणून दादासाहेबांनी कुस पलटली.

यमुनाबाई खरच थकल्या होत्या. गेली 6/7वर्षे दादासाहेबांच सगळ बेडवर होते. सगळ यमुनाबाई करत होत्या. कुठे येण नाही जाण नाही. सतत दादासाहेबांवर लक्ष ठेवायच आणि त्यांची सेवा करायची.

आज मात्र त्यांना वाटत होत कि आपला मुलगा असता तर किती बर झालं असत.हाताशी आला असता. पण अट्टाहास नडला होता त्यांना स्वतःचाच.

दादासाहेब कारखानदार होते. बडी आसामी.दोघांच छान सुरु होत.

आणि एक दिवस यमुनाबाईना कळल कि त्या आई होणार आहे ते.त्या मोहोरुन आल्या. लग्नाला सात वर्षे होत आली होती. पण घरात पाळणा हलला नव्हता. आज त्या खूप खुश होत्या आणि त्या नादात त्या कारखान्यात गेल्या दादासाहेबांना आनंदाची बातमी द्यायला.तर  रिसेप्शनिस्ट त्यांना आत नव्हती जाऊ देत. मग मात्र त्यांना संशय आला आणि त्यांनी खाडकन दार उघडल तर दादासाहेब आणि ती प्यून आत होते. यमुनाबाईंना पाहून ती झटकन बाहेर गेली आणि दादासाहेबांचा चेहरा तर पहाण्यासारखा झाला होता. त्यांनी यमुनाबाईंची माफी मागितली, पाया पडले.

परत अस करणार नाही अस वचन दिले. पण यमुनाबाई तडक त्यांच्या लेडी डॉक्टरकडे गेल्या आणि अबाँर्शन करून घेतल. नवऱ्याला तर त्या सोडू नव्हत्या शकत पण हा सूड त्यांनी नवऱ्यावर उगवला होता.घराण्याचा वारस नष्ट केला होता. दादासाहेब खुप चिडले. हतबल झाले होते. यमुनाबाईंना हेच हव होत.

पण नंतर मात्र दादासाहेब मनाला येईल तसे वागू लागले आणि मग मात्र यमुनाबाई ना वाटायला लागल कि आपण चुक तर नाही केली? कदाचित मुल झालं असत तर हे खरच सुधारले असते. ही खंत दिवसेंदिवस यमुनाबाईंना खात होती. आणि आता म्हातारपणी तर त्यांना त्या न झालेल्या मुलाची आठवण येत होती. आज ते मुल हाताशी आल असत.आधार मिळाला असता. सवतीमत्सरापायी त्यांनी आपल पोटच पोर गमावल होत.आता ते दुःख त्यांना जगू देत नव्हते.

आणि पडल्या पडल्या दादासाहेब खंतावत होते कि मी जर चुकीचे वागलो नसतो तर आज आमचे मुल जिवंत असते.यमुनेने असा आतातायी निर्णय घेतला नसता.मीच जबाबदार आहे याला. तिची माफी मागायलाच हवी.एका तिरिमिरीत ते उठले आणि त्यांच्या छातीत जोरात कळ आली आणि ते तिथेच कोसळले.

यमुनेची माफी मागायला हवी होती ही खंत सोबत घेऊन गेले.

वर्षा हेमंत फाटक

12/6/2020
