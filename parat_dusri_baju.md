# परत दूसरी बाजू

आज परत महिना चुकला होता . सासू तर लक्षच ठेवून असायची.  कसबस 3 पोरींना जन्म दिला होता. आता मात्र मी थकली होती. परत सगळ तेच . मुलगा होईपर्यंत हा त्रास मला सहन करावा लागणार होता. कंटाळा आला होता या सगळ्या गोष्टींचा मला. 16 व्या वर्षी आईने माझ लग्न लावून दिल होत . माझ्यापेक्षा 12 वर्षांनी मोठ्या असलेल्या बाप्याशी. रात्र झाली की च तो माझ्याशी बोलणार  आणि घरची काम करता करता मला तरी दिवसभर कुठे वेळ व्हायचा. कधी सिनेमा नाही . फिरायला नाही काही नाही. वेळ असला कि सासूचे  पाय दाबत बसायचं. आईकडे गेली कि मात्र जरा उसंत मिळायची. पण एकाच  गावात असल्याने लगेच नवरा घ्यायला यायचा. मुलगा झाल्याशिवाय काही माझी सुटका नव्हती.

झाला एकदाचा मुलगा. सगळेजण खुश होते पण मला सगळ्याचाच कंटाळा आला होता. कधी ना कधी चौघांपैकी एकजण आजारी असायचच.सासू सतत खाटेवर पडली असायची. मी आज नवऱ्याला विचारलं कि धूण-भांड्याची काम करू का जवळच्या सोसायटीत  तर मारायलाच धावला. घराच्या बाहेर पडलीस तर तंगड तोडीन म्हणाला. मी पण खूप भांडले आणि माहेरी निघून गेले. ठरवले होते आता परत सासरी जायच नाही पण मुलांची आठवण यायला लागली. बाबांनी परत मला सासरी नेऊन सोडले. सगळा राडा पडला होता. दोन दिवसांनपासूनची भांडी आणि कपडे तसेच पडले होते. परत ईच्छा मेली. मी रागाच्या भरात मुलींना काम करत नाहीत म्हणून मारायला 

लागली . ते पाहून परत नवऱ्याने मला मारल. पण आज डोळ्यात पाणी पण येत नव्हत. मला काहीच वाटत नव्हत. कोडगी झाली होती मी.

दुसऱ्या दिवशी सकाळी उठली तर सगळ अंग दुखत होत. कसबस पोरांना शाळेत पाठवल आणि मी बाहेर येऊन बसले. तर बाजूचा अभ्या बाहेर आला ." काय वहिनी लई हाणल वाटत काल दादाने?" मी उठून त्याच्या मुस्काटात देणार होते  तर त्यानी हातच धरला माझा आणि दुसऱ्या हाताने आईस्क्रीम समोर केल माझ्या.  ती पिवळी/केशरी कांडी मी गपागप खाल्ली. भूख लागल्याची जाणीव झाली मला एकदम. मग आमच्या रोजच गप्पा सुरु झाल्या.

अभ्या आता वहिनी वरुन माले वर आला होता. सासूबाई आजारी असल्याच माझ्या पथ्यावरच पडल होत. पोर केव्हा एकदा शाळेत जातात आणि मी अभ्याशी बोलायला जाते अस मला व्हायच.   आज मात्र अभ्याने कमालच केली. मला फिरायला येते का विचारत होता. मी खूप घाबरले होते पण हो म्हणाले. सासूला गोळी दिली कि ती 2 तास तरी  उठणार नव्हती. मुलाला झोपवल आणि मी हळूच बाहेर पडले आणि अभ्याच्या मागे बाईकवर बसले. मी आज खूपच खूश होते. घरी जावसच नव्हत वाटत. मी अभ्याला म्हटल " चल पळून जाऊ या कुठेतरी." घरी नको जायला. अभ्याने माझ्याकडे पाहिल आणि खरच गाडी गावाच्या बाहेर नेली. मला तर सगळ स्वप्नच वाटत होत. सिनेमातल्या सारख. अभ्याच्या जागी कोणीही असता न तरी मला असच भारी वाटल असत.

2 दिवस आम्ही लाँजमधे राहिलो. मी अभ्याला म्हणाले चल आपण लग्न करु. तर तो म्हणाला माले माझ लग्न झाल आहे . गावाकडे माझी बायको आहे. आई वडील आहेत. मी त्याच्याकडे पहातच राहिले .

अभ्या तू फसवलस मला. तू काहीच बोलला नाही तुझ्या लग्नाबद्दल.

तु कुठे काय  विचारल मला? तूलाच मजा करायची होती. अस नुकतीच ओळख झालेल्या माणसाबरोबर कोणी पळून जात का? हजार रुपये गेले माझे. अभ्या म्हणाला .

तू तुझ्या बायकोला सोड. मी काम करीन आपण मजेत राहू.  मी म्हणाले .

तुझ्यासाठी माझ्या सोन्यासारख्या बायकोला सोडू होय. जा मर जाऊन. अभ्या म्हणाला.

माझी नोकरी सहा महिन्यासाठीच होती. मी माझ्या गावाला जातो आता. अभ्या बोलला.

मी त्याच्या अंगावर धावून गेले तस त्यानी मला दोन ठेवून दिल्या. पैसे फेकले आणि जायला वळला. तस मी मागून जाऊन त्याच डोक जोरात दारावर आपटल  आणि कशीबशी बाहेर आले.  खूप रडायला येत होत. अपमानास्पद वाटत होत. मुलांची आठवण यायला लागली. एकदा वाटल माहेरी जाव पण शेवटी मी नवऱ्याकडेच गेले. तो जिवंत सोडणार नाही हे माहीत होत. तेच माझ प्रायश्चित्त होत आणि  एकदा लेकरांना पण बघायच होत.

मोठ्या मुलीने दार उघडल आणि पाठ फिरवून आत गेली. आपल्या आईने काय केल आहे ते समजण्याची अक्कल तिला होती. नवऱ्याने तर दिसताक्षणी मारायला सुरुवात केली. आज पहिल्यांदाच त्याचा मार लागत होता. मी रडत होते.

नवरा मला घेऊन पोलिस स्टेशनमध्ये आला. तिथे आई बाबा आले होते. मी त्यांच्या बरोबर माहेरी गेले. कोणत्या तोंडाने नवऱ्याच्या घरी राहाणार होती.

सकाळी उठली तर आई सामान बांधत होती. माझ्यामुळे तिला बाहेर तोंड दाखवायला जागा उरली नव्हती. आम्ही हा मोहल्ला सोडून  दुसरीकडे राहायला चाललो होतो.

मी विचार करत होते कि तिची मुलगी खुनी आहे हे कळल्यावर आई च काय होईल??

लेखिका : वर्षा हेमंत फाटक,औंध ,पुणे
